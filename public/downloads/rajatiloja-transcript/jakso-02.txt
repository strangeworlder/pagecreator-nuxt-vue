+H: Rajatiloja – Osa 2: Jalkautuminen

Pelaajat: Henna (Didi), Ville (Sten)
Pelinjohtaja: Petri

Alkusoitto ja aamu Pariisissa

Petri (Pelinjohtaja) [00:00:16]
"Kolmas ja viimeinen päivä kun kirjoitan tänne. 22.11.2023. Olen sammuttanut puhelimeni siinä pelossa, että siellä on uusia, häiritsevämpiä viestejä. En aio kertoa teille, missä tällä hetkellä vietän aikaani. Hän löytäisi minut varmasti, jos teen jonkin virheen antamalla jonkin typerän vihjeen. Kun olen saanut tämän asian hoidettua, suljen puhelimeni ja suuntaan pois verkosta. Ymmärrän nyt todella hyvin, miksi Xav vetäytyi tästä kaikesta. Jos luet tätä, älä yritä seurata askeliani. Älä aina vaan lähde Pariisiin."

Petri (Pelinjohtaja) [00:01:04]
Tämä on creepypasta, jota meidän tutkijamme seuraavat – ja tarkemmin ottaen seuraavat Pariisiin. Ovat jo seuranneet, jos ollaan tarkkoja.

Petri (Pelinjohtaja) [00:01:32]
Didi, olet teistä ensimmäinen, joka herää. Ilta on ollut mukava: siihen on kuulunut karaokea, punaviiniä, tutustumista, hyvää ruokaa, ja sitä on edeltänyt pitkä lento. Vähäisempi matkaaja olisi uupunut, mutta sinä olet hereillä suorastaan tottunein silmin. Miltä Didin aamutoimet ja aamu ylipäätään näyttää?

Didi [00:02:10]
Didi on semmonen tyyppi, joka harrastaa liikuntaa heti aamusta. Mutta itse asiassa mä haluan heti heittää pallon Petrin suuntaan ja kysyä, mitä liikuntaa Didi harrastaa?

Petri (Pelinjohtaja) [00:02:25]
Sussa on vahva semmonen kaupunkilenkkeilijän viba, jolla on kalliit lenkkarit ja semmonen asenne, että lenkkeilystä tehdään välineurheilua.

Didi [00:02:43]
Mahtavaa, joo! Tällä mennään. Eli Didi pyörähtää heti sängystä erittäin hyvännäköisiin, ei ollenkaan hikisiin lenkkeilyvaatteisiin, vetää tukan ponnarille ja lähtee heti lenkkeilemään. Tutustuu samalla vähän tähän naapurustoon.

Petri (Pelinjohtaja) [00:03:04]
Kuudes asuinalue Pariisissa on hyvinkin siinä keskustassa. Siinä on muutamia kauppoja heti valurautaportista ulos astuessa. Rue du Dragonilla ei vaadi suurta mutkaa päätyä ensimmäisen kulmakafeterian kohdalle. Vahvan vihreäksi maalatut karmit, tuolit ovat ulkona, mutta asiakkaat sisällä sään vuoksi. Liikenne on alkamassa, pieni kaaos jo muodostuu. Kysyn ehkä enemmän sulta: onko tämä kotoisaa vai mikä on Didin suhde Pariisiin?

Didi [00:04:39]
Didi ei ole kasvanut Pariisissa, mutta se on viettänyt kesiä Ranskassa. Se on enemmän ehkä niin, että ranskalainen suku on se, jonka luona vietetään kesät. Pariisi on ollut sille enemmän läpikulkukaupunki. Ehkä vähän kuten monet muutkin, jotka kokevat, ettei pääkaupunki edusta oikeasti maataan, niin hänellä on semmonen pieni asenne Pariisia kohtaan. Kyllähän se on Ranskaa, mutta se kaupunki missä suku asuu, on se parempi paikka.

Petri (Pelinjohtaja) [00:06:20]
Olet tekemässä tätä, mutta miltä Stenin aamu näyttää? Minkälainen aamu Stenillä on?

Sten [00:06:30]
Stenin aamu on varmaan aika rauhallinen. Mä luulen, että siinä missä Didi on lähtenyt lenkille, Sten etsiskelee lähimmän kahvilan. Meillä oli ruoat tilattu, mutta mä palloilen siinä ehkä aamukahdeksan hujakoilla johonkin "vasselin" näköiseen kahvilaan tilaamaan kahvia ja ehkä croissantin. Otetaan tämmöinen täysi Pariisi-experience.

Petri (Pelinjohtaja) [00:07:23]
Kahvilanpitäjä on vähän sua nuorempi nainen, joka puhuu hyvin murtavaa englantia. Kun et vastaa ranskaksi, hän kertoo ehkä jopa tylyllä sävyllä, paljonko asiat maksavat, eikä harrasta small talkia. Toisin kuin se vanhempi herrasmies, joka kävi valittamassa Airbnb-metelistä – hän on myös siellä ja jutustelee niitä näitä.

Sten [00:08:40]
Sten toki tilatessaan parhaansa mukaan käyttää ranskaa, jota ei osaa. Sen verran hän osaa sanoa kuin "café" ja "croissant", mutta kaikki muu menee ohi. Semmoista turistisählinkiä, mutta yritys on tärkeä.

Vastaajaviesti ja työtehtävä

Petri (Pelinjohtaja) [00:09:14]
Olet saanut ruokaa eteesi, ja sulla on voicemail siinä. Oletan, että otat sen esiin.

Sten [00:09:29]
Joo, semmonen puhelimen selailu-aamiainen.

Petri (Pelinjohtaja) [00:09:35]
Pakko kysyä, mikä on vaimosi nimi? Se ei ole vielä tullut puheeksi.

Sten [00:09:47]
Vaimon nimi voisi olla Lise. L-I-S-E.

Petri (Pelinjohtaja) [00:10:00]
Olet tottuneesti kaivanut voicemailin ja siellä on Liseltä hyvin tuttu viesti. Hän kertoo, että hänellä on ikävä ja toivoo, että pääset pian kotiin. Se on sama viesti joka reissulla. Miltä se tuntuu?

Sten [00:11:00]
Tässä on jotain hyvää ankkuroivuutta. Ollaan vieraassa kaupungissa, takana on uusia tyyppejä ja karaokea... Tässä on jotain tuttua ja turvallista. Ehkä kuuntelen sen viestin muutamaan kertaan.

Petri (Pelinjohtaja) [00:12:15]
Teillä oli sovittuna aamuksi palaveri työaiheista. Tom (Rami) ei ole nyt seurassanne, mutta hän on hoitanut PowerPointin säntillisesti.

Didi [00:12:35]
Mä mietin, että palumatkalla lenkiltä, kun kaikki kunnon ranskalaiset ostavat tuoretta leipää, Didi on pongannut hyvännäköisen leipomon. Palaveripöytään on saatu tuoretta lämmintä leipää, marmeladia ja espressoa.

Petri (Pelinjohtaja) [00:13:43]
Teillä on vahva epäilys siitä, että netistä löytyneessä creepypastassa kuvataan varjobiosfääri-ilmiö, jonka New Horizons on tallentanut kymmenen vuotta sitten. Siinä kuvaillaan tummia pölypalloja, jotka eivät välitä seinistä tai esineistä. Kuvaus vastaa kenttätiimin raporttia. Kummalla teistä huomio tähän kiinnittyi? Keneltä tämä tuli?

Sten [00:15:21]
Mä ehkä kallistuisin itseeni tässä. Mutta se mua kiinnostaa, että kuinka mä olen päätynyt creepypastan äärelle? Onko se jotain mitä harrastan vai onko se lähetetty?

Petri (Pelinjohtaja) [00:15:45]
Ehkä joku kollega on puolivitsillä lähettänyt sen, että "hei, suahan kiinnostaa tämmöiset". PowerPointilla näkyy pätkä tekstiä ja video Mainesta kymmenen vuoden takaa. Sten, sä olet nähnyt tämän monta kertaa. Didi, mikä sun suhde varjobiosfääriin on?

Didi [00:21:14]
Didi on ehkä tästä porukasta se, jolla on vähiten ollut kontaktia sen kanssa. Hän on kuullut epämääräisiä huhuja salaisesta projektista ja "bleeding edge" -biologiasta, mutta vasta tähän projektiin liityttyä on alkanut yhdistää asioita.

Etsinnät puistossa

Petri (Pelinjohtaja) [00:29:28]
Pitäisikö teidän sitten jalkautua ja katsoa, josko alueelta löytyisi jotain jatkovihjeitä?

Didi [00:29:41]
Sateenvarjot kannattaa ottaa mukaan.

Petri (Pelinjohtaja) [00:30:37]
Didi aikoo vahvasti suositella Pariisin metroa vastaan: se on hirveä, se haisee ja on liian täynnä ihmisiä. Bussi olisi miellyttävämpi.

Sten [00:33:57]
Mä kuuntelen noita lounassuunnitelmia vähän silleen, että kunhan laitat puhelimen pois. Onko jotain muita suunnitelmia vai?

Didi [00:34:09]
Perhe... tiedätkö millaista se on. Aina tulossa kaikkeen mukaan. Serkut ovat täällä opiskelemassa.

Petri (Pelinjohtaja) [00:35:46]
Stenillä on Decker-mittari datan analysointiin. Se on käytännönläheinen työkalu jalkautumiseen. Onko havaittavissa markkereita? Ikävä fakta on, että se antaa "ei-arvoa" koko ajan.

Sten [00:38:00]
Otan tasaisin väliajoin lukemia ja syynään sitä. En vaikuta vielä kauhean pettyneeltä, mutta katsotaan kun päästään perille.

Petri (Pelinjohtaja) [00:40:59]
Kun pääsette Danuben metroaseman lähelle, vettä tulee kaatamalla. Tihkusade on muuttunut kaatosateeksi. Teillä on sateenvarjot.

Sten [00:41:26]
Mä murehdin aavistuksen kenkieni puolesta. Tyylikkäät tummansiniset mokkanahkakengät – tämä sade ei ole niille hyvä.

Petri (Pelinjohtaja) [00:43:25]
Toivoisin toimimista eli nopanheittoa. Kaksi noppaa, 5+ on osuma. Heitä hyvin.

Sten [00:43:33]
Tuplakutoset! Enkä edes huijaa.

Petri (Pelinjohtaja) [00:43:38]
Mahtavaa! Toimimisessa se tarkoittaa, että teet sen mitä olet tekemässä hyvin ja ilman huolta. Saavutte puistoon (Parc des Buttes-Chaumont). Sten lähtee johdattamaan teitä. Sulla on fiilis siitä, missä esineen pitäisi olla.

Sten [00:44:40]
Noudattelen polkuja ja katselen Decker-mittaria. Näytän vähän siltä kuin ihminen, joka navigoi Google Mapsin kanssa kun GPS yskii. Aina kun oikea suunta tuntuu löytyvän, sinne mennään nopeasti kävellen.

Didi [00:45:45]
Didi olettaa olevansa täällä enemmän "chaperone"-hengessä. Välillä hän pysähtelee katsomaan kylttejä, kunnes joutuu sipsuttamaan nopeammin Stenin perässä. Putsit kärsivät täälläkin.

Petri (Pelinjohtaja) [00:50:11]
Olette katsoneet jo monta puuta, kun kuuluu: tik... tik... tik. Decker-mittari antaa lukemaa. Hyvin vähäisiä jäämiä, mutta kuitenkin.

Sten [00:50:26]
Ai että! Kiertelen puuta ja katson, tehostuuko signaali. Se oli kätketty kahden juuren väliin laatikossa?

Sten [00:51:04]
Olen ottanut Airbnb:stä ruokalusikan mukaan! Sillä rupean kaivamaan. Olen innokas mutta järjestelmällinen. Ei pidä hätiköidä tai sorkkia mitään rikki tässä sateessa.

Petri (Pelinjohtaja) [00:52:23]
Sieltä löytyy kuulokekotelon kokoinen laatikko, pyöristetyt reunat. Mittari vahvistaa jäämät.

Sten [00:53:15]
Tulen sieltä hyvin innostuneen näköisenä ja näytän peukkua. "Se löytyi!" Jos tämä oli siellä missä tekstissä sanottiin, se teksti muuttuu kertaheitolla uskottavammaksi.

Didi [00:54:06]
Mitä se oli? Mitä tarkalleen löysit?

Sten [00:54:12]
Kaivan sen esiin, siellä on multainen kuulokekotelo. Tämä mittari näyttää selvän piikin. Se on bareley vihreää, mutta enemmän kuin koko päivänä missään muualla. Tämä on kuin geigermittari varjobiosfääriselle aineelle.

Petri (Pelinjohtaja) [00:55:56]
Pitäisikö mennä jonnekin kuivempaan ja katsoa mitä siellä on?

Sten [00:56:05]
Katselen märkiä kenkiäni. Juu, hyvä idea.

Didi [00:56:14]
Minä näin tuossa kulmalla hyvännäköisen kahvilan.

Petri (Pelinjohtaja) [00:56:20]
Erittäin hyvä idea. Pidetään pieni tauko ja jatketaan kohta.
Creepypasta | Osa 1: Pariisin varjot - Transkripti

Pelinjohtaja (Petri): Petri

Hahmot: Didi (Eevi), Sten (Mikko), Thom (Rami)

Petri (Pelinjohtaja) [00:12]
Ei.

Petri (Pelinjohtaja) [00:16]
Kolmastoista kymmenettä. 2023.

Petri (Pelinjohtaja) [00:26]
En oikeasti miettinyt näitä juttuja pitkään aikaan, mutta ystäväni kuolema tuotti ne vuoden takaa mieleeni. Xav oli minulle uskomattoman rakas. Ennen kuin hän erakoitui ja... no, kuoli. Hänen ansiostaan minulla oli hauskimmat bilevuoteni, ja ajatus hänen poismenostaan yksinäisenä sai minut pois tolaltani.

Päädyin tekemään yllättävän ja pitkän matkan Pariisiin hänen hautajaisiinsa. Ajattelin, että olisi hyvä, että edes joku olisi siellä. Lennot olivat loputtoman pitkiä, kuten olettaa saattaa. Seuraa minulla piti Bostonista asti samansuuntaisesti kulkenut Cathy, jonkin sortin värikästukkainen influensseri, joka höpötteli selkeästi lentopelkonsa vuoksi niitä näitä. Ja minä näin jälkikäteen typerästi autoin häntä höpöttelemällä sitten taas takaisin.

Ja tämä on se, miten alkaa yksi monista verkosta löytyvistä niin sanotuista creepypastoista. Se on creepypasta, jonka perässä joukkotutkijoita on suuntaamassa Pariisiin tapaamaan toisiaan ensimmäistä kertaa ja seuraamaan tämän kyseisen tekstin perässä.

Petri (Pelinjohtaja) [02:04]
Ehkä löytääkseen jotain?

Petri (Pelinjohtaja) [02:10]
Didi. Missä näemme sinut, kun olet joko pakannut tai pakkaamassa lähdössä lentokentälle? Tai kenties muualla, en tiedä missä päin maailmaa vaikutat tällä hetkellä.

Didi [02:25]
Didi vaikuttaa kyllä ihan Oslossa. Didin tässä kohtaa voi nähdä pakkaamassa sellaista hyvin siistiä, mutta selkeästi kyllä paljon käyttöä nähnyttä matkalaukkua. Sellaisessa modernissa, tyylikkäässä talossa, jossa on esimerkiksi makuuhuoneessaan pakkaamassa aivan... Lattiasta kattoon on valtavat ikkunat, joista on mahtava näkymä luontoon ja merelle ja Oslon ylle.

Toisesta huoneesta kuuluu jonkun vanhemman naisen ääniä. Didi huikkaa, että "kyllä äiti, minulla on sekin mukana, ei hätää." Didi pakkaa tässä hyvän määrän erittäin kalliin näköisiä vaatteita matkalaukkuunsa.

Petri (Pelinjohtaja) [03:32]
Äitisi tulee huoneeseen pukeutuneena...

Petri (Pelinjohtaja) [03:43]
Lähinnä ehkä beigenväriseen villapaitaan ja farkkuihin. Se on hänelle tyypillinen, tällainen mitäänsanomattoman tyylikäs arkipukeutuminen. Koruja on paljon, tukkaa on sitäkin enemmän.

Petri (Pelinjohtaja) [04:21]
"Pariisiin? Niin kun pääset perille, soita serkuillesi. He eivät anna sitä ikinä anteeksi, jos menet Ranskaan etkä ole heihin yhteydessä – kuten viime kerralla."

Didi [04:35]
Didi niinku naurahtaa vaan ja pyöräyttää silmiään. "Mutta kun tämä on työmatka, minulla on säädetty aikaa."

Petri (Pelinjohtaja) [04:45]
"Sillä ei ole mitään väliä heille, mistä syystä sinne tulee. Mutta jos jätät yhteyden ottamatta, minä en lakkaa kuulemasta siitä. Siinä meni vähintään kuusi kuukautta ennen kuin he lopettivat valittamisen. Silloinkin se oli työmatka – niin ainakin väitit. Ne kuvat, mitä sinä laitoit Instagramiin ja muualle, ne olivat... se mikään työmatka ollut."

Didi [05:22]
Didi huokaa vähän silleen "I give up" -hengessä. Sitten sulkee matkalaukun ja on lähdössä kärräämään sitä ulos huoneesta. Sitten nopeasti halaa äitiä siinä ja antaa ranskalaiset poskisuudelmat. "Hei hei, äiti. Sinä tiedät, että näin täytyy sanoa. Sinulle ei mikään riitä."

Petri (Pelinjohtaja) [05:45]
"Hyvä tytär, hyvä tytär." Ja laittaa poskisuudelmat takaisin. "Hyvää matkaa, nauti lennosta!"

Didi [05:55]
"No, jos se olisi business-luokassa niin kyllä, mutta firmalla nyt ei kuulemma tällä hetkellä ole vielä varaa sellaisiin."

Petri (Pelinjohtaja) [06:05]
"Sinun pitäisi puhua heille. Tai minun pitäisi puhua heille. Ehkä. Ei se ole oikeasti iso vaiva, se on vain pari siltä... menee yhteisen hyvän vuoksi."

Petri (Pelinjohtaja) [06:19]
Ja tästä lähtee pienoinen rant siitä, kuinka Pariisi on kaiken kulttuurin keskus ja niin edelleen. Sten, minkälaisista lähtökohdista sinä olet lähdössä kohti Pariisia?

Sten [06:35]
Stenin koti on sellainen todella elegantti, skandinaavisen minimalistinen kerrostalokämppä. Elegantti, mutta ei mikään superrahakas. Sellaista vähän parempaa Ikeaa ja ehkä jotkut kalliit Bang & Olufsenin stereot. Mutta seassa myös sitä Ikeaa.

Siistillä kaapin päällä on erinäinen kasa sukulaiskuvia. Keskeisellä paikalla on naisen valokuva, ehkä noin kolmikymppinen. Sen vieressä on myös hääkuva tästä naisesta ja Stenistä. Sten pakkailee siinä tällaisia keski-ikäisen miehen vaatteita: perustakkeja, slakseja. Siistiä, mutta hyvin non-deskriptiä. Ei mitään erityisen räiskyvää, mutta perustyylikästä.

Petri (Pelinjohtaja) [07:55]
Onko matkalaukku kokeneen otteella pakattu?

Sten [08:24]
Kyllä, sitä on selvästi pakattu moneen kertaan. Pakkaaminen on myös hyvin järjestelmällistä. On erilaisia Clas Ohlsonin matkapulloja kosmetiikoille ja muille. Kaikki on siististi omalla paikallaan.

Petri (Pelinjohtaja) [08:55]
Naishenkilöä ei kuitenkaan näy kotona, kun olet lähdössä. Stenillä on kuitenkin sormus nimettömässä.

Petri (Pelinjohtaja) [09:11]
Pistät oven lukkoon ja lähdet kohti lentokenttää. Thom, kysyn alkuun...

Petri (Pelinjohtaja) [09:27]
Todennäköisesti sinulle on jäänyt tehtäväksi varata teidän Airbnb. Joten mikä on sinun pääkriteerisi sille?

Thom [09:40]
Sisäpihalle, korkeintaan kolmas kerros, melko lähellä palopoistumisteitä ja sellainen, mistä saa pelastussuunnitelman englanniksi PDF-muodossa.

Thom [10:01]
Kaikki muut on toissijaista. Yksi huone per heppu ja keittiö päälle. Ihan kiva.

Petri (Pelinjohtaja) [10:10]
Joo, sä oot saanut suurin piirtein sellaisen. Se on neljännessä kerroksessa, mutta muuten kaikki on oikein hyvin onnistunut. Alueella on jokin konsertti tai jotain, joten on ollut vaikea saada täysin kriteeristön täyttävää asuntoa. Oletko pyytänyt toimittamaan sinne työkaluja etukäteen vai roudasitko ne itse mukana?

Thom [10:40]
Vanhaliittoisena henkilönä ne ovat mulla enimmäkseen mukana. Mulla on jotain varmaan sellaista tilaustavaraa, mitä on mennyt paikan päälle vähän etukäteen, mutta oikeat tavarat tulee mun messissä. Tai oikeastaan, jos tarkkoja ollaan, ne rakennetaan paikan päällä hyllytuotteista.

Ja tällä hetkellä mä olen juuri laittamassa tällaista kookasta putkikassia kiinni, jossa on sektioitu muovipusseilla erilaisia varustekokonaisuuksia, vaatteita, kenkiä ja niin edelleen. Vähän säämukaista pukeutumista myös. Vedän vetoketjun kiinni. Ulkopuolelta kuuluu ohimenevän veneen ääntä ja koko mun asunto keinahtelee jonkin verran. Tämä asunto on laiva. Tummanruskeiden kaihtimien takaa näkyy valoheittimien jälkiä.

Thom [11:31]
Huono valaistus siinä mielessä, että kaikki tuntuu olevan pimeää, paitsi niissä paikoissa missä on jalka- ja pöytälamppu, missä on todella kirkasta. Mä itse pidän tästä. Vasemmassa ranteessa on huomattava määrä tämmöisiä festarirannekkeita, mitkä tässä vaiheessa leikkaan metallisaksilla poikki ja tiputan ne roskakoriin sen enempää miettimättä. Siinä on ollut vähän tällaista lähikuukausien menneisyyttä.

Hiukset on vähän hapsuilla niskaan. Minulla näkyy tuore sarja rokotusjälkiä kädessä. Olen vastikään ottanut boosterit, kun ei koskaan voi tietää. Nämä ilmeisesti firma maksaa meille, olenko ymmärtänyt oikein?

Petri (Pelinjohtaja) [12:35]
Joo, firma tässä tapauksessa tarkoittaa siis teidän omaa firmaa, jota Sten käytännössä pyörittää, mutta oletan, että teillä on kuitenkin jonkinlainen healthcare-järjestely.

Sten [12:50]
Joo, kysyin myös, olemmeko me lähtökohtaisesti yhtiö vai jonkinlainen yhtiörahoituksella toimiva järjestö? Se on... muistanko Suomessa sellaista vastaavaa... ikään kuin tällainen public beneficial company...

Petri (Pelinjohtaja) [13:10]
Yleishyödyllinen yhdistys, mutta mehän voidaan päättää, haluammeko olla yhteisö vai yhtiömuotoinen toimija. Tällaisia asioita tulee keski-ikäisenä roolipelaajana pohdittua.

Didi [13:23]
Näkisin, että yhtiömuotoinen toiminta olisi varmaan jotain, mitä New Horizons varmasti tukisi, koska voisi saada mahdollisesti osakkeita tai parempaa kontrollia tästä entiteetistä verrattuna yleishyödylliseen yhdistykseen, jonka perussääntöihin on voitu merkitä tiettyjä diipadaapa-juttuja siitä, ettei sitä koskaan voi käyttää huonoihin tarkoituksiin.

Didi [14:02]
Pääkalloja diipadaapa-jutuille. Mutta mites, muuttuuko se diipadaapa aina tuonne rokotteeseen asti vai miten se menee käytännössä? Onko tämä itsemaksettu omasta pussista vai yhteisön toimesta?

Sten [14:15]
Meillä varmaan on rahoitusta melko kattavasti, eikö ole? Kyllä meillä on varmaan ihan asiallinen health plan. Kyllä Didillekin ne business-luokan lennot olisivat järjestyneet, jos niitä olisi pyytänyt.

Didi [14:40]
Mä mietin, että siitä voisi saada pientä konfliktin alkua. Jotkut muut jäsenet, joilla on enemmän kontrollia, ehkä haluaisivat nähdä rahoja käytettävän maltillisesti tässä alkuvaiheessa. Varsinkin tällaisia lyhyitä lentoja. Mutta transatlanttisella lennolla business on ehkä enemmän perusteltu juttu.

Didi [15:13]
Niin kuin Didin näkökulmasta ei ole mitään toista asiaa kuin premium. On vain business ja ykkösluokka, ja kaikki muu siitä alas on... no, tiedättekö.

Sten [15:25]
Tämä on hyvä. Mä oon mahdollisesti varannut lennot. Onko meillä muita henkiä tiimissä?

Petri (Pelinjohtaja) [15:35]
Sanoisin, että teillä on määrittelemättömästi pari muuta henkilöä. Luodaan tarpeen mukaan.

Sten [15:50]
Oletan näin, koska en tiedä miten mielenkiintoista taloushallintoa on pelata pelissä. Meillä on varmaan kirjanpitäjä ja jonkinlainen yleissihteeri hoitamassa varauksia.

Petri (Pelinjohtaja) [16:10]
Tai ainakin hallintohenkilö. Enemmän veikkaan, että olette henkilöstöltä sellaista luokkaa, että olet kyllä sinä, joka on lennot ihan oikeasti varannut. Ja Thom on se, joka on tehnyt Airbnb-varauksen. Ei ole sellaista nakkikonetta ainakaan vielä hankittu.

Thom [16:38]
Joo, tosissaan siinä viimeistelen vielä pakkaamiset. Lappaan mukaan ne työpöydän tavarat, sammuttelen lamput ja otan pistorasioista irti... Yksittäisen kirjan nappaan mukaan, se on täysin hiirenkorville luettu "sixth-hand" teos. Onko se faktaa vai fiktiota?

Petri (Pelinjohtaja) [17:01]
Paha kysymys.

Didi [17:05]
Didi tietää parhaiten Thomin, joten tuota... totta kai fiktiota.

Thom [17:14]
Tässä mulla on se, mitä luen lennolla. Ei ole pitkä matka, mutta kumminkin. Olen oikeasti kiinnostunut tästä nimenomaisesta aiheesta.

Sten [17:25]
Mä näkisin Thomin kyllä sellaisena non-fiction -ihmisenä.

Thom [17:35]
Okei, sitten se on näin. Hyvä tietää, kiitos tästä.

Didi [17:40]
Olisin heittänyt siihen ehkä vielä sellaisen, että jotain siltä väliltä. Ehkä spekulatiivista tiedettä.

Petri (Pelinjohtaja) [17:48]
Tehän teette spekulatiivista tiedettä. Tutkitte varjobiosfääriä eli jotain, jota ei ole todistettu olevaksi tai ainakaan täysin yleisesti hyväksytty omaksi ilmiökseen.

Sten [18:02]
Me käydään tosi tiedettä.

Thom [18:05]
Eipä... mikä nyt on faktaa. Mutta hommaan mukaan tämän nimenomaisen teoksen tässä vaiheessa. Laitan sen maihinnousurotsin oikeaan taskuun, niin se mahtuu just niin, että se vähän vielä taipuu. Ei ole niin väliä. Itse mä en tykkää tällaisesta käytetystä yhtään, mutta nyt se menee. Viimeiset valot pois, ovelta avaimet messiin ja katson ympärille. Totean vielä ääneen: "Nähdään sitten kun nähdään, jos nähdään", tyhjälle asunnolle ja poistun asuntolaivastani.

Petri (Pelinjohtaja) [18:40]
Meillä on jonkinlaisia rajoja siinä, mitä me suostutaan kuvailemaan – kauheuksia, joihin me suostutaan menemään. Ja joitain asioita me sivuutamme vain viittaamalla niihin. Sanon universaalin kauhukokemuksen: Ranskan lentokenttä.

Te kaikki joudutte kulkemaan Pariisin lentokentän läpi. Se on epäeuklidinen sokkelo, jossa ei varmasti ikinä löydä sinne, minne haluaa. Pääsette sieltä ulos enemmän tai vähemmän arpeutuneina, mutta hengissä.

Te tulette eri lennoilla, eri suunnista ja eri päivinä. Ensimmäinen, joka saapuu paikalle, on Thom, koska Airbnb on sinun nimissäsi. Joten sulla on päivä aikaa valmistautua ennen muiden saapumista. Pistä omat työkalut kasaan, pulttaa tutkimusvälineistöä kiinni.

Saavut illalla. On myöhäinen syysilta. Pimeää, märkää, kylmää. Ei niin kylmää kuin lähtiessä, mutta silti niin, että joutuu pistämään päälleen jotain. Airbnb on... nyt pitää tarkistaa termi... Pariisi on jaettu alueisiin.

Petri (Pelinjohtaja) [20:43]
Mikä se Pariisin alueen nimi olikaan?

Sten [20:50]
Oliko se arrondissementti?

Petri (Pelinjohtaja) [20:55]
Joo, arrondissement juuri. Kuudes arrondissement. Olen törkeä ja käytän arrondissementista tällaista suomennosta: kuudennen asuinalueen aika hyvällä paikalla. Rue de Rennesin ja Rue du Dragonin välissä isossa korttelissa, jossa on massiivinen sisäpiha. Sinne pääsee pienestä porttikongista, jota koristaa lohikäärme. Näin yöllä sinne tullessa se on melkein pahenteinen, se metallinen...

Petri (Pelinjohtaja) [21:50]
...gargoili siinä portin yläpuolella.

Thom [22:00]
Nappasin siitä muutaman kuvan eri kulmista. Tuosta saa hyvän 3D-mallin.

Petri (Pelinjohtaja) [22:10]
Kyllä. Menet sisäpihalle, etsit oikean rapun, näppäilet numerokoodin. Kiipeät neljänteen kerrokseen. Tämä on vanhaa Pariisia, mikä tarkoittaa, että kaikki talot ovat vaaleanruskeaa kiveä. Kaikki sisätilat ja käytävät ovat tosi kapeita ja vähän klaustrofobisia. Täällä on hissi, mutta siihen mahtuu yksi ihminen kerrallaan – tai vaihtoehtoisesti yhden ihmisen ostokset. Kaksi ihmistä ei pääse yhtä aikaa.

Kierrät portaita, puupaneloinnit narisevat. Tulet neljänteen kerrokseen, ja siinä on vihertäväksi maalattu ovi, jossa on numerolukko. Syötät koodin ja ovi aukeaa.

Thom [23:31]
Katson vasemmalle ja oikealle, että mitä kautta pitäisi pyrkiä pois, jos tulee tulipalo. Kyllä se kovin vaikeaa tulee olemaan. Huokaisen, pistän oven kiinni perässäni, nojaan takaraivolla oveen ja tiputan kassin pimeän huoneen eteen. Hengittelen syvään ja kuuntelen, miltä rakennus kuulostaa, miltä liikenne kuulostaa... aistin kaikilla aisteilla.

Petri (Pelinjohtaja) [24:10]
Liikenne kuulostaa siltä, mitä ehdit jo kokea taksimatkalla. Kaoottista, paljon tööttäyksiä, vaikka on jo pimeää. Suurkaupungin kontrolloitu kaaos. Talo itsessään tuntuu vakaalta. Se on vanha kivitalo. Kun tunnustelet sitä, kuulet että jossain tuulee, mutta se ei tule sisälle asti. Tämä on oma hiljainen soppi.

Thom [25:04]
Hetki menee, rotsi naulakkoon ja laitan lämpimän veden valumaan. Teetän itselleni pienen kylvyn tässä vaiheessa. Laitan radion päälle ja patterit lämpimämmälle. Käyn huoneet läpi, onko siellä kaikki mitä pitäisi.

Petri (Pelinjohtaja) [25:40]
Ei ole mitään, mikä poikkeaisi luvatusta. Lämpötila on vähän alhaisempi kuin mihin olet tottunut, joten joudut vääntämään pattereita ylöspäin. Vesi lorisee mukavasti ja höyry nousee. Sinulla on vuorokausi aikaa asettua aloillesi.

Petri (Pelinjohtaja) [26:19]
Sten, oletko sä järjestänyt lentoliput? Tuleeko Didi ensin perille?

Sten [26:34]
Varmaan Didi voisi olla ensin. Olen koittanut saada ne niin, että tultaisiin samoihin aikoihin, ei aivan tipoittain.

Petri (Pelinjohtaja) [26:50]
Oletteko sopineet tapaamista? Teillä on vain tunti tai kaksi eroa saapumisessa.

Sten [27:00]
Jos meillä on sopivat lennot, me voidaan tavata lentokentällä ja ottaa yhteinen taksi.

Petri (Pelinjohtaja) [27:15]
Didi, joudut odottamaan pari tuntia lentokentällä, mikä kasvaa kahteen ja puoleen tuntiin, kun Stenin lento on myöhässä. Miltä se tuntuu istuskella siellä jollain muovituolilla?

Didi [27:49]
Didi ei aio odottaa lentokentän yleisissä tiloissa, vaan lähimmän lentokenttähotellin aulassa tai jollain lounge-pisteellä. Olen puhunut itselleni jonkun konferenssihuoneen, jossa saa olla rauhassa ja ladata kännykkää.

Petri (Pelinjohtaja) [28:15]
Joo, ja saat jotain purtavaakin. Olet huomattavasti paremmassa ympäristössä. Tapaatte lentokentän ulkopuolella. Miltä Didi näyttää, kun odottelee Steniä?

Didi [28:45]
Didi on siinä 30–40 vuoden välillä. Ranskalaisgeenit näkyvät siinä, ettei ikä välttämättä näy samalla tavalla kuin numerot osoittavat. Iho on onnistunut näyttämään lattekahvin kummalta, vaikkei hän kauhean tumma olekaan – ei kuitenkaan kalpea. Ruskeat hiukset on fönattu kevyille laineille olkapäille. Pukeutumisessa on ranskalaisnaisen hillitty charmi: effortlessly elegant. Didi näyttää levänneeltä, ja kun hän näkee Stenin, hän puhkeaa valloittavaan hymyyn ja vilkuttaa kaukaa. "Sten!"

Petri (Pelinjohtaja) [29:45]
Ja minkälainen mies Didiä tulee vastaan?

Sten [30:03]
Sten on olemukseltaan sellainen "unelmavävy". Jossain 35–40 vuoden paikkeilla, salskea, urheilullinen ja ystävällinen. Sinisilmäinen, pukeutunut tylsän siisteihin vaatteisiin: khakislaksit ja hyvin istuva kauluspaita. Ei kuitenkaan krakaa tai pikkutakkia. Tervehtii hyvantuulisesti kättä heiluttaen ja rientää laukkua perässään vetäen.

Didi [31:15]
Kun päästään etäisyydelle, täytyy vaihtaa ne ranskalaiset ilmaposkisuudelmat. "Olipas ilahduttavaa nähdä vihdoinkin kasvotusten! Näitä Teams-palavereita on nähty jo tarpeeksi."

Sten [31:37]
"Olen aivan samaa mieltä. Ja olet paljon pidempi kuin ajattelin."

Didi [31:50]
"Pohjoismaiset geenit... Mutta tämä lentokenttä – aina se on karmeaa. Mitä nopeammin pääsemme pois tästä hirvityksestä, sen parempi."

Sten [32:05]
"Aivan. Thom on jo siellä kämpillä, joten otetaan taksi ja suunnataan sinne."

Didi [32:16]
"Mutta ei täältä taksitolpilta, minä tiedän paremman paikan."

Petri (Pelinjohtaja) [32:30]
Pääsette taksiin. Sää on tänään miellyttävä, ei sada eikä tuule. Taivas on harmaa, mutta sellainen kaunis myöhäissyksyn päivä. Puun lehdet ovat ruskeita ja keltaisia. Puistot alkavat näyttää enemmän kuihtuneilta kuin elämää täynnä olevilta.

Petri (Pelinjohtaja) [33:27]
Ajatte Pariisin läpi, ohitatte miljoona kirkkoa ja upeita taloja. Taksi pysähtyy Rue du Dragonille. Astutte ulos. Siinä on se porttikongi. Valurautainen lohikäärme katsoo teitä yläpuolelta. Se näyttää komealta, mutta vähän makaaberilta. Epäkesko.

Petri (Pelinjohtaja) [34:33]
Astelette sisäpihalle. Sen kivetys on märkien lätäköiden peittämä epätasainen perunapelto. Toisella puolella näkyy se rappu.

Petri (Pelinjohtaja) [34:56]
Syötätte ovikoodin ja päädytte samaan kapeaan rappukäytävään.

Sten [35:14]
Didi, mene sinä hissillä. Minä lähden kantamaan matkalaukkua portaita pitkin.

Petri (Pelinjohtaja) [35:30]
Kävellen olisit melkein nopeammin perillä, mutta tällä kertaa Didi voittaa kisan ja saapuu neljänteen kerrokseen ennen Steniä. Ovi on vihreäksi maalattu, koodilukolla varustettu. Kuuluuko sisältä jotain?

Thom [36:10]
Oven edustalla näkyy muutamia märkiä jalanjälkiä. Sisäpuolelta kuuluu radion valkoista kohinaa, sellaista radiohäiriötä. Kevyttä, ei mitään voimakasta.

Didi [36:42]
Onko siinä ovikelloa vai pelkkä koodilukko?

Petri (Pelinjohtaja) [36:50]
Siinä on koodilukko, mutta voit koputtaa.

Thom [37:03]
Sisempi ovi avautuu ja tumma siluetti, vähän laihahko, avaa oven. Thomilla on lyhyet vaaleat hiukset. Rapun valo valaisee kasvot. Thom näyttää ihan samalta kuin Teamsissa, mutta ilman niitä taustasuodattimia. Thom on 30–40-vuotias, kalvakka mies, jolla on kevyt etukumara. Hän slouchaa hieman.

Olemus on yhdistelmä Michael Fassbenderin esittämää androidia elokuvasta Prometheus ja Watchmen-leffan Rorschachin näyttelijää Jackie Earle Halya. Korostuneet etuhampaat, kevyt virne. Tummanharmaa kauluspaita, pari ylintä nappia auki, hihat kääritty. Jalassa on kaupunkitutkimukseen sopivat mustat maiharit. Thom tuoksuu kevyesti mintulle. "Tervetuloa."

Didi [38:53]
Didi ottaa käden vastaan ja antaa taas ne ranskalaiset ilmasuukot. "Hei Thom!" Thom varmaan huomaa Didin parfymin, se on sellainen juhlavan oloinen tuoksu.

Thom [39:25]
Normaalisti kavahtaisin kosketusta, mutta Didi on kuin aurinko, jonka kohdatessa heijastaa vähän takaisin. Otan teidän kantamukset vastaan ja siirrän ne pois tieltä. "Pääsette sisään ensimmäisenä. Otin vapauden tilata meille vähän tarjoilua tänne."

Didi [40:10]
"Ihanaa! Ja anteeksi, kuvittelin ehkä ettet välttämättä pidä kosketuksesta ensitapaamisella, mutta se tuli niin automaattisesti."

Thom [40:20]
"Ollaanhan me Teamsissa jo monta kertaa nähty, ei se haittaa."

Thom [40:49]
Pistän ovet kiinni. Olohuone on varmaan paras paikka tässä.

Thom [41:20]
Siellä odottaakin jo kaksi puhelinta, joissa on vara-akut vieressä, ja paperille printattuja suunnitelmia, jotka mahtuvat pieneen taskuun. Sellaista ihan "essential" tavaraa, joita ilman ei pärjää. Litteillä näytöillä on uutiskanavia päällä ja siirrän radion eteiseen.

Sten [42:20]
Miten kauan me ollaan oltu yhteyksissä ennen tätä? Vuoden verran?

Thom [42:35]
Vähintään vuoden. Thom on vaikuttanut ehkä vähän vainoharhaiselta tai ainakin ammatillisesti valmistautuneelta kaikenlaiseen espionageen. Foliohattu on vähän niin kuin puolivälissä.

Sten [42:54]
Thom on ollut vähän sellainen, ettei halua pitää videopalavereita tietyillä softilla ja haluaa käyttää salattuja sähköposteja.

Didi [43:10]
Mä mietin, että Didi tuli mukaan siinä vaiheessa, kun New Horizonsin rahoitus varmistui. New Horizons on sellainen taho, jolla on osaamista alueilla, missä teillä on puutetta.

Sten [44:00]
Rahahan on ehdottomasti kelvannut. Mikä on New Horizonsin maine?

Petri (Pelinjohtaja) [44:15]
Se on biotekniikkayhtiö. Se on sun alalla vähän kuin Google, mutta ehkä muutama askel epäilyttävämpään suuntaan. Ei mikään täysi konnakabinetti, mutta tarpeeksi epämääräinen.

Sten [44:40]
No, raha on tullut tarpeeseen. Ja Didi on ollut hyvin näkyvä tiedeviestijä Norjassa ja Ruotsissa, joten kontakti otettiin ilolla vastaan.

Didi [45:20]
Didillä on oma tiedetausta, vaikka onkin keskittynyt viestintään. Voidaan speksata tarkempi tutkinto myöhemmin, mutta Sten on se biologian asiantuntija.

Sten [46:07]
Jossain biolääketieteen paikkeilla ollaan varmaan.

Petri (Pelinjohtaja) [46:40]
Asettaudutte aloillenne, käytte suihkussa ja syötte sitä cateringia, mitä Thom on tilannut.

Thom [47:00]
Olen tilannut kohtalaisen korkeatasoista ruokaa ja ottanut huomioon erityisruokavaliot. Lisäksi olen tilannut jotain odottamatonta viihteeksi rikkoakseni jäätä. Se ei ole Kimble.

Didi [47:49]
Mulle tulee mieleen SingStar tai karaoke.

Thom [48:00]
Kyllä! Thom on tilannut karaoke-laitteiston. Meillä on muutama tunti aikaa ennen hiljaisuutta. Olen hihattomassa valkoisessa paidassa, vähän hontelo ja kalvakka mies, mutta minulla on yllättävän hyvä lauluääni. Mikä olisi ensimmäinen biisi?

Sten [48:58]
Joku yllättävä... joku moderni hitti. Tyyliin Taylor Swiftia.

Thom [49:10]
Kyllä, Taylor Swiftin Karma. Se menee kohtalaisen okei. Sitten annan mikin Didille.

Didi [50:00]
Didi on se rasittava ihminen, joka on todella hyvä laulamaan. Lauletaan joku klassikko... Frank Sinatran My Way. Laulettu tunteella, vaikkei ehkä aivan täydellisesti. Sen jälkeen Didi kerää kaikki yhteislauluun: We Will Rock You.

Sten [51:15]
Onko meillä viiniä?

Thom [51:22]
Ollaan Ranskassa, totta kai on viiniä.

Petri (Pelinjohtaja) [51:29]
Kun viimeistelette yhteislaulua, kuuluu erittäin vaativa ovikellon soitto.

Didi [51:47]
"Puhuuko kukaan ranskaa?"

Thom [52:00]
"En... tai en tiedä." Sammutan radion ja menen ovelle. Avaan oven katsomaan, mistä on kyse.

Petri (Pelinjohtaja) [52:29]
Siellä on vanhempi ranskalainen herrasmies, joka on selvästi sitä mieltä, että olette liian kovaäänisiä. Hän vuodattaa sieltä koko patterin ranskaa.

Thom [52:45]
Katson häntä silmiin ja totean: "Yksi hetki." Pistan oven kiinni ja katson Didiä. "Nyt tarvittaisiin ranskantaitoista."

Didi [53:40]
Didi menee käytävään ja aloittaa "charm offensiven".

Petri (Pelinjohtaja) [53:59]
Miehellä ei ole mitään mahdollisuuksia. Didi purkaa tilanteen täysin. Mies alkaa muistella omia nuoruudenpäiviään ja ranskalaisia chansoneita. Hän haluaa, että laulat hänelle sellaisen, koska se kuuluu alakertaan niin kovaa.

Didi [54:55]
Didi lupaa laulaa sen.

Petri (Pelinjohtaja) [55:10]
Saat tilanteen rauhoittumaan. Laulatko sen?

Didi [55:20]
Tietenkin. Ongelma on vain siinä, ettei sitä löydy SingStarista, joten Thomin täytyy etsiä se YouTubesta.

Thom [55:40]
Joo, se tapahtuu pienen säätämisen kautta, mutta saadaan se toimimaan.

Petri (Pelinjohtaja) [56:10]
Saat laulun laulettua ja tunnelma on sen jälkeen oikeastaan todella hyvä. On sellainen olo, että olette olleet kavereita jo pitkään. Punaviinillä ja karaokella on ollut osuutta asiaan.

Petri (Pelinjohtaja) [56:47]
Missä vaiheessa otatte puheeksi sen, miksi olette täällä? Tänä iltana vai vasta huomenna?

Sten [57:10]
Työaika alkaa varmaan huomenna aamulla kello kymmenen. Ei pilata tätä iltaa työasioilla.

Petri (Pelinjohtaja) [57:25]
Mennään näihin juttuihin ensi kerralla. Lopetetaan tähän ja pidetään pieni tauko.
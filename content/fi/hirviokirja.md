---
title: Hirviökirja
description: >-
  Valikoima vaarallisia vastustajia aloitteleville hahmoille maailman
  suosituimpaan roolipeliin.
datePublished: 2022-11-11
dateModified: 2025-12-30
canonical: /hirviokirja
template: product
cover: /images/products/hirviokirja/kansi.webp
aliases:
  - /hirviokirja
productTheme:
  bgFull: /images/products/hirviokirja/background-full.webp
  bgTile: /images/products/hirviokirja/background.webp
  h1Logo: /images/products/hirviokirja/logo.webp
  sideLogo: /images/products/hirviokirja/TDB-logo.webp
productNav:
  - href: '#jälleenmyyjät'
    text: Jälleenmyyjät
  - href: '#mikä-on-hirviökirja'
    text: Mikä?
  - href: '#mikä-hirviökirjasta-tekee-huomionarvoisen'
    text: Miksi?
  - href: '#tekijän-kommentit'
    text: Kuka?
  - href: '#mitä-muut-sanovat'
    text: Lainauksia
  - href: '#usein-kysytyt-kysymykset'
    text: FAQ
  - href: '#mediassa'
    text: Mediassa
lastValidated: 2025-12-10T00:00:00.000Z
contentType:
  - Book
  - Product
isbn: '9789526503028'
author:
  name: Petri Leinonen
  url: 'https://gogam.eu/#petri'
illustrator: Petri Leinonen
facts:
  - label: System
    value: Legendoja & lohikäärmeitä (5e)
  - label: Tone
    value: Suomalainen fantasia
stats:
  - metric: Sivumäärä
    value: '64'
    date: 2022-11-11T00:00:00.000Z
    source: Sääntökirja
  - metric: Formaatti
    value: Kovakantinen / PDF
    date: 2022-11-11T00:00:00.000Z
    source: Sääntökirja
quotes:
  - source: Mika Loponen
    text: >-
      Leinosen Hirviökirja päivittää fantasiahirviöt riemastuttavalla tavalla
      modernille yleisölle.
    date: 2025-12-10T00:00:00.000Z
  - source: Jonas Mustonen
    text: >-
      Hirviökirjan hirviöt vaihtelevat melkein petollisen hellyttävästä todella
      kammottaviin painajaisolentoihin.
    date: 2022-11-29T00:00:00.000Z
  - source: Tanja Kuusniemi
    text: >-
      Hirviökirja viekottelee roolipelaajan matkalle konteloisten ja
      kyyrmehisten syntysijoille.
    date: 2022-11-29T00:00:00.000Z
offers:
  '@type': AggregateOffer
  priceCurrency: EUR
  lowPrice: '25.00'
  offerCount: '5'
  offers:
    - name: Fantasiapelit
      url: >-
        https://www.fantasiapelit.com/index.php?main=ai&kat=single&mista=indeksi&etsittava=_221394
    - name: Puolenkuun pelit
      url: >-
        https://www.puolenkuunpelit.com/kauppa/product_info.php?products_id=168296
    - name: Viihdekauppa Laiska Pelikaani
      url: >-
        https://www.laiskapelikaani.fi/shop/legendoja-lohikaarmeita-hirviokirja-130128?category=32#attr=
    - name: Oh My Game!
      url: 'https://ohmygame.fi/'
    - name: Viihdekauppa Laiska Pelikaani (PDF)
      url: >-
        https://www.laiskapelikaani.fi/shop/legendoja-lohikaarmeita-hirviokirja-vesileimattu-pdf-131586
faq:
  - q: 'Onko Hirviökirja yhteensopiva Dungeons & Dragons 5e:n kanssa?'
    a: 'Kyllä, se perustuu SRD-aineistoon ja on täysin 5e-yhteensopiva.'
  - q: Minkä tasoisille hahmoille kirja sopii?
    a: 'Erityisesti alhaisille tasoille, haastetasot 1/8 – 4.'
  - q: Mikä on Legendoja & lohikäärmeitä?
    a: >-
      Legendoja & lohikäärmeitä (L&L) on kotimainen roolipeli, joka pohjaa
      maailman suosituimman roolipelin 5. laitokseen.
entities:
  - type: CreativeWork
    name: Hirviökirja
    sameAs:
      - 'https://www.drivethrurpg.com/product/417980/Hirviokirja'
      - 'https://rpggeek.com/rpgitem/458397/hirviokirja'
---

Hirviökirja on 5e-yhteensopiva ja ammentaa suomalaisesta kansanperinteestä ja pohjoisesta fantasiasta. Se tarjoaa laajan kattauksen vastustajia haastamaan alhaisten kokemustasojen hahmoja. Sen sivuilta löytyy kaikenlaista vipeltäjää sulkavista konteloihin; luomoja, kalmoja, mämmilimoja ja ilmeksiä unohtamatta. Kyseessä on siis hirviömäinen kokoelma, joka laajentaa Legendoja & lohikäärmeissä esiteltyä vastustajavalikoimaa pohjoisista maista ammentavilla fantastisilla olennoilla. L&L pohjaa Wizards of the Coastin julkaisemaan viidennen laitoksen sääntöaihioon (SRD), joten kaikki Hirviökirjan vastustajat ovat siten käytettävissä myös maailman suosituimmassa roolipelissä.

Hirviökirja julkaistiin 11. marraskuuta 2022 kovakantisena kirjana, ja 7.12 PDF-muotoisena sähköisenä kirjana, jossa on erityisesti otettu huomioon sen saavutettavuus ja käyttö ruudunlukijoilla ja muilla assistiivisilla teknologioilla.

![Hirviökirjan kansikuva. Seikkailija kuusimetsän aukiolla miekka kädessään tuijottaa edessään nousevaa krokraks-lintua. Kuvitus edustaa suomalaista kansanperintöä ja Northern fantasy -tyyliä.](/images/products/hirviokirja/kansi.webp)

## Jälleenmyyjät

- [Fantasiapelit](https://www.fantasiapelit.com/index.php?main=ai&kat=single&mista=indeksi&etsittava=_221394)
- [Puolenkuun pelit](https://www.puolenkuunpelit.com/kauppa/product_info.php?products_id=168296)
- [Viihdekauppa Laiska Pelikaani](https://www.laiskapelikaani.fi/shop/legendoja-lohikaarmeita-hirviokirja-130128?category=32#attr=)
- [Oh My Game!](https://ohmygame.fi/)
- [Viihdekauppa Laiska Pelikaani (PDF)](https://www.laiskapelikaani.fi/shop/legendoja-lohikaarmeita-hirviokirja-vesileimattu-pdf-131586)
- [DriveThruRPG (PDF)](https://www.drivethrurpg.com/product/417980/Hirviokirja)

## Mikä on Hirviökirja?

- Kovakantinen neliväripainettu 64-sivuinen sääntökirja.
- Täysin L&L -yhteensopiva, julkaistu Open Game License -lisenssiä hyödyntäen.
- Inspiroivat värikuvat kirjan olennoista yhdistävät algoritmistä AI-taidetta ja perinteisempää piirustusta.
- Sääntöjä maailman suosituimman roolipelin 5. laitokseen:
  - Vastustajien kykylistausten tulkinta ja käyttö.
  - Ohjeet legendaarisille vastustajille.
  - Vaihtoehtoisia sääntöjä tukemaan peliä.
  - Yli 30 erilaista pohjoismaisen estetiikan inspiroimaa vastustajatyyppiä, varastamatta kuitenkaan tunnetuista myyteistä.
  - Yli 60 pelimekaanista kykylistausta haastetasojen ⅛ – 4 vastustajille.
- Yhden hengen mittava projekti, jonka toteuttanut Petri Leinonen.
- Julkaisija pelistudio Gogam.

![Nokiporo, Hirviökirja -roolipelikirjan hirviö. Liekehtivä poromainen olento, jolla on leiskuvat silmät.](/images/products/hirviokirja/nokiporo.webp)

## Mikä Hirviökirjasta tekee huomionarvoisen?

Kesällä 2022 Myrrysmiehet Oy julkaisi Legendoja & lohikäärmeitä -roolipelin, ja sen julkaisulla työryhmä tarjosi suuren osan maailman suosituimman roolipelin viidennen laitoksen sääntötekstistä suomeksi käännettynä kaikelle kansalle Open Game License -lisenssin ehtoja noudattaen. OGL:n avoimuus mahdollistaa nyt muidenkin julkaisijoiden tuottaa suomenkielistä materiaalia peliin, ja Hirviökirja on ensimmäinen täysimittainen julkaisu, joka seuraa L&L:n Pelaajan kirjan viitoittamaa tietä kotimaisen pöytäroolipelikentän uudelleen virkistämiseksi. Vaikka kansainvälisesti näitä lisensoituja pelejä on paljonkin, Hirviökirja on tiettävästi ensimmäinen suomenkieliseen emoteokseen julkaistu avoimen lisenssin mahdollisuuksia hyödyntävä lisäosa.

Avoimen lisenssin hyödyntämisen lisäksi toinen moderni lisäys roolipelien toteutukseen Hirviökirjassa on Midjourneyn kuvageneraatio-algoritmiin, kansankielisesti “AI-taiteeseen,” pohjaava ja sitä hyödyntävä kuvitus. Tämä mahdollistaa yksittäiselle tekijälle myös näyttävän kuvituksen tuottamisen, erityisesti yhdistettynä perinteiseen kuvankäsittelyyn ja piirustukseen.

Hirviökirja kertoo tarinaa pohjoisista Mustan kilven kantonin rajamaista vastustajien kuvausten seassa, ja pyrkii maalaamaan kuvan suomalaisuudesta inspiroituneesta fantasiamaailmasta, joka ei nojaisi niin vahvasti amerikkalaiseen frontier-myyttiin, tai barbaaristen alkuasukasheimojen ja sivistyneiden sankareiden väliseen konfliktiin, johon niin monet perinteiset fantasiamaailmat herkästi sortuvat.

## Tekijän kommentit

**Petri Leinonen:** “Kun Legendoja & lohikäärmeitä -roolipeli julkaistiin, tiesin, että minun piti kirjoittaa jokin lisäkirja sille. Olen aiemmin tehnyt sisältöä ulkomaisiin avoimen lisenssin pöytäroolipeleihin, mutta mahdollisuuteen toteuttaa jotain omalla äidinkielellä oli aivan pakko tarttua.

L&L:n Kirja I tarjosi aika rajallisen valikoiman vastustajia ja ne lisäykset mitä pelin verkkosivuilla oleva pelinjohtajan paketti sisälsi, oli varsin klassinen kattaus hirviöitä aarnikotkista örkkeihin. Tilaa ja tilausta oli siis selkeästi tästä valmiista kuvastosta poikkeavalle, oman näköisemmälle vastustajaopukselle, joka tarjoaisi kasan haasteita pelaajille virallisia Myrrysmiesten lisäosia odotellessa.

Uskon, että kirja palvelee uusia pelinjohtajia ja toivon sen inspiroivan ihmisiä tekemään myös omia tuotoksiaan avoimen lisenssin peleihin.”

![Sulkava, Hirviökirja -roolipelikirjan hirviö. Pöllömäinen humanoidi kirkkaan oranssine silmineen.](/images/products/hirviokirja/sulkava.webp)

## Mitä muut sanovat?

> “Yksi hauskimpia puolia fantasiaseikkailussa on kohdata jotakin uutta ja ihmeellistä. Uuden ja vieraan kohtaaminen on aina jännittävää, ja erityisen jännittävää siitä tulee, kun uusi ja vieras kohdattava on jokin kummallinen hirviö. Muistankin edelleen elävästi yli kolmen vuosikymmen takaisen ensikohtaamiseni ruostehirviön kanssa.

> Uskon että jos pelinjohtajana viskaa Hirviökirjan anteja pelaajien eteen tuo kummastus on taattu. Kirjan hirviöt vaihtelevat melkein petollisen hellyttävästä todella kammottaviin painajaisolentoihin. Niiden konseptit ovat kiehtovia ja ne ovat vastustajina myös pelimekaniikan puolesta sellaisia, ettei pelissä ei tule olemaan tylsää niiden kanssa. Pidän erityisesti siitä että vastustajat on skaalattu matalille tasoille, jolloin suurinta osaa niistä on mahdollista käyttää kampanjan alkumetreiltä lähtien.”

- **Jonas Mustonen**, pääsuunnittelija, Legendoja & lohikäärmeitä

> “Leinosen Hirviökirja päivittää fantasiahirviöt riemastuttavalla tavalla modernille yleisölle.

> Kolmisen tusinaa nykyaikaistettua hirviötä esittelevä hirviökirja välttää useimmat perinteisen fantasian sudenkuopat kuin huomaamatta. Poissa ovat klassiset örkit ja peikot ongelmallisine presentaatioineen, ja jopa tutun oloisten hirviöiden päivitykset lähestyttävämpään muotoon toimivat mahtavasti - perinteisempiä hirviöitä ei huomaa edes kaipaavansa. Erityisen mainiota on hirviökuvaston tuominen kotimaisiin tunnelmiin. Suurimman osan hirviöistä - kuten enttimäisen honkelon tai suolla leijuvan vihreän kuuliman - voi hyvin kuvitella fantastiseen versioon kotimaisista maastoista.

> Hirviökirja on kaunis paketti. Tunnelmallisen kuvituksen lisäksi selkeä taitto onnistuu häkellyttävällä tavalla tekemään kirjasta yhtäaikaisesti nostalgisen paluun vanhojen roolipelien hirviökirjojen ystäville kuin selkeän ja aloittelijaystävällisen lähtöteoksen tuoreemmille roolipelaajile.”

- **Mika Loponen**, FT, hirviötutkimus

> “Hirviökirja viekottelee roolipelaajan matkalle konteloisten ja kyyrmehisten syntysijoille, kesyttämättömiin pohjoisiin korpimaisemiin.

> Kotoperäinen kansanperinne pulpahtelee pintaan riemastuttavalla, kliseitä karttavalla tavalla; maailmakuvausmaistiaisia tarjoillaan juuri tarpeeksi, ei liikaa.”

- **Tanja Kuusniemi**, Noppatuuri-striimi

## Usein kysytyt kysymykset

**Onko Hirviökirja yhteensopiva Dungeons & Dragons 5e:n kanssa?**
Kyllä, se perustuu SRD-aineistoon ja on täysin yhteensopiva maailman suosituimman roolipelin 5. laitoksen (5e) kanssa.

**Minkä tasoisille hahmoille kirja sopii?**
Erityisesti alhaisille tasoille, haastetasot 1/8 – 4.

**Mikä on Legendoja & lohikäärmeitä?**
Legendoja & lohikäärmeitä (L&L) on suomenkielinen roolipeli, joka perustuu 5. laitoksen sääntöihin ja ammentaa suomalaisesta mytologiasta.

## Mediassa

- [Roolipelitiedotus "Haastattelussa: Petri Leinonen" - 17.3.2023](https://roolipelitiedotus.fi/julkaisut/haastattelussa-petri-leinonen/)
- [Nörttitytöt "Arvostelu: Legendoja & Lohikäärmeitä" - 6.3.2023](https://geekgirls.fi/wp/blog/2023/03/06/arvostelu-legendoja-lohikaarmeita/)
- [Roolipeliloki: “Uusia suomijulkaisuja” - 29.11.2022](https://roolipeliloki.com/2022/11/29/uusia-suomijulkaisuja/)
- [Ropesatama: “Hirviökirja (Legendoja & lohikäärmeitä) - Ensivaikutelmia”  - 29.11.2022](https://www.youtube.com/watch?v=4LXz1FnZ05g)
